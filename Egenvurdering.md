# Egenvurdering

### Dag 1: Planlegging
Den første dagen gikk til planlegging av prøven. Hvordan jeg skulle jobbe, hva som skulle gjøres, og hvordan jeg skulle dele inn dagene. Jeg leste godt igjennom prøven, og skrev ned arbeidsoppgaver som skulle bli utført. Jeg gikk deretter i dybde de ulike punktene og skrev hva jeg måtte gjøre for å utføre de punktene. Jeg brukte tidligere erfaring jeg har fått fra å designe andre nettsider gjennom lærlingtiden, og estimerte antall timer de ulike arbeidsoppgavene ville ta. Deretter ut fra de timene jeg hadde estimert, delte jeg arbeidsoppgavene inn i dager, så jeg hadde en liste med arbeidsoppgaver jeg skulle gjøre hver dag.
Jeg syntes denne måten å planlegge oppgaven på var fin. Det ga meg tid til å tenke ordentlig gjennom alt som måtte gjøres, og hvordan det skulle gjøres, slik at jeg senere da visste nøyaktig hva jeg skulle gjøre. Det var noen oppgaver jeg ikke ble ferdig med på den dagen jeg hadde satt den opp til, men da skrev jeg ned det i loggen, slik at jeg visste hvordan jeg skulle fortsette på den oppgaven dagen etter. Jeg syntes at jeg burde ha lagd en mye mer konkret punktliste med arbeidsoppgaver, som gikk litt mer i dybden, i stedet for et generelt punkt som “re-design forsiden”. Det hadde vært lettere å utføre prøven om det hadde stått nøyaktig hva jeg skulle gjøre under punktet “re-design forsiden”.

### Dag 2-6: Utførelse
Arbeidet ble fordelt utover de fire dagene ut fra hvor mange timer jeg hadde estimert til hver av dem. Jeg passet på at for eksempel re-designet av forsiden var det første som ble utført, siden den siden legger grunnlaget for alle undersidene som kommer etter. Jeg satte også utviklingsprosjektene til å være litt senere i prosessen, ettersom det trenger et ferdig design å feste seg til.
For å holde meg fokusert og produktiv passet jeg på å ikke jobbe med samme oppgave for lenge. Jeg kan miste motivasjonen om jeg sitter på samme tingen for lenge, fordi det kan føles ut som jeg ikke har så mye fremgang. Så ved å passe på å bytte oppgaver etter jeg hadde holdt på med en oppgave en stund, holdt jeg produktiviteten oppe.

På dag 2 så re-designet jeg hele forsiden. Fokuset var å gi siden et mer moderne uttrykk, og forbedre kundereisen, slik at kunder lettere kan finne frem til dit de ønsker. Jeg fikk re-designet hele forsiden med alle elementene, til en standard jeg synes passer bra med kundens ønsker og behov.

På dag 3 fikk jeg re-designet flere undersider. Jeg startet på “om oss” siden og fikk satt opp et layout jeg var fornøyd med. Det er dette layoutet jeg endte med å bruke på alle undersidene, slik at alle sidene hadde et design som hang sammen med hverandre, som vil gjøre kundereisen bedre, ettersom kunden har et design og forholde seg til, og vet hvor ting vil ligge.

På dag 4 fortsatte jeg og re-designe undersider. Her fulgte jeg layoutet de andre undersidene jeg hadde lagd dagen før, slik at alle sidene hadde et uniformt design. Jeg startet også utviklingen av filtreringssystemet til søkefunksjonaliteten. Målet var å sortere resultatene slik at brukeren lettere kan finne frem, ved bruk av søkefeltet. Jeg rakk ikke bli ferdig med dette systemet, så det ble satt på listen av gjøremål til dagen etterpå.

På dag 5 startet jeg med å med gjøre ferdig søkefunksjonaliteten jeg ikke ble ferdig med i går. Etter det systemet var ferdig, lastet jeg opp koden til GitHub. Deretter re-designet jeg navigasjonsmenyen. Jeg lagde en slide-out meny ettersom det vil være mer oversiktlig når man har flere menypunkter. Gikk også tilbake til forsiden og gjorde endringer der, for å passe med det nye meny-elementet. På denne dagen la jeg også til ønskeliste-funksjonaliteten som kom som en tvist. Jeg lastet ned en plugin som var kompatibel med Flatsome, som jeg konfigurerte opp. Startet også opp re-designet av produkt-sidene, men ble ikke ferdig og flyttet det over til planen til neste dagen.

På dag 6 gjorde jeg ferdig alle sider med finpuss. Passet på at all navigasjonen fungerte, og at alt så bra ut på alle skjermer. Lagde også footeren her slik at den også fikk et nytt design som passet med siden. Etter dette opprettet jeg filtreringssystemet for blogginnleggene. Jeg lagde noen knappen over innleggene som vil filtrere innleggene under, slik at brukeren lettere kan finne det de er ute etter. Jeg skrev også dokumentasjonen for dette.

### Generelt

Innsatsen min utover prosjektet har vært litt opp og ned, men stort sett var motivasjonen høy. Det var noen perioder hvor motivasjonen var lavere enn vanlig, men for å prøve å holde den oppe, byttet jeg over til en annen oppgave slik at jeg fikk litt forandring, og lyst til å fortsette med arbeidet.

Gjennom denne prosessen har jeg lært at det går mye inn i et re-design av en nettside. Det er mye planlegging for å finne ut av hvordan brukeren kommer til å bruke nettsiden, og hvilke design-valg som vil bedre kundereisen, og ikke gjør den verre. Jeg lærte også mye om hvordan en nettside er bygd opp. Ved å re-designe hele nettsiden fant jeg ut hvor viktig bra navigasjon er, hvor man setter ulike elementer og å finne ut av kundereisen før man eventuelt re-designer.

Ved å skrive en detaljert plan helt i starten, gjorde det oppgaven mye lettere å utføre. Jeg hadde alltid planen oppe slik at jeg alltid visste hvilke oppgaver som skal gjøres i hvilken rekkefølge, og hvordan oppgaven skulle utføres. Det hjalp i hvert eneste aspekt i oppgaven å ha en plan jeg kunne følge.
Det var godt samsvar mellom planen og hvordan arbeidet faktisk utfoldet seg. Det var noen oppgaver jeg ikke helt rakk å bli ferdig med på den dagen den var satt opp til, men jeg greide fint å hente meg inn neste dag, ved å prioritere den oppgaven først.

Basert på erfaringen jeg har fått under denne prøven, vil jeg starte med å skrive detaljerte planer over oppgaver jeg har foran meg. Jeg merket veldig hvor mye en sånn plan meg med å ikke bare gjennomføre oppgavene, men hvordan jeg skulle gjennomføre dem, hva som skulle prioriteres og hvorfor det gjøres som det gjør. Jeg likte også måten jeg fullførte utførelsen på. Det føltes ut som jeg utførte oppgaven i en rekkefølge som ga mening for hvordan en nettside er bygd opp, og på en måte hvor nettsiden får et sammenhengende design. Det å skrive en daglig logg mot slutten av dagen hjalp også mye med å reflektere over hva jeg hadde gjort den dagen, komme på noe jeg manglet og hvordan jeg skulle fortsette neste dag. Det var fint å kunne gå tilbake til forrige dagens logg å lese kjapt gjennom for å se om jeg hadde fått med meg alt sammen.
Dette er alle ting jeg vil ta med meg videre til andre oppgaver og prosjekter jeg får i fremtiden. Å utføre oppgaver på denne måten fikk meg til å se hvor mye lettere det er å ha oversikt over hva som må gjøres. Ut fra erfaringen jeg har fått her har jeg fått litt mer innsikt i hvordan man skriver en god plan for oppgaven, og hvor hjelpsomt det er å ha en slik plan for egen skyld.
